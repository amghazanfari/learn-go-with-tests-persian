# یادگیری گو با تست

<div style="text-align: center">
  <img src="red-green-blue-gophers-smaller.png" />
</div>

[طراحی اثر دنیس](https://twitter.com/deniseyu21)

## حمایت از نویسنده

نویسنده‌ این اثر را به شکل رایگان منتشر کرده است اما اگر قصد حمایت از او را دارید می‌توانید از راه‌های زیر اقدام کنید

- [در توییتر به او پیام بدهید](https://twitter.com/quii)
- <a rel="me" href="https://mastodon.cloud/@quii">ماستادون</a>
- [یک قهوه برای او بخرید](https://www.buymeacoffee.com/quii)
- [در گیت‌هاب اسپانسر او شوید](https://github.com/sponsors/quii)

## یادگیری برنامه‌نویسی تست‌محور با گو

* زبان گو را با نوشتن تست تجربه کنید
* **با تست‌نویسی آشنا شوید**. گو برای برنامه‌نویسی تست‌محور بسیار مناسب است زیرا از طرفی یادگیری آن ساده است و از طرف دیگر داخل خود زبان کتابخانه برای تست‌نویسی وجود دارد
* شما می‌توانید خیالتان راحت باشد که با گو یک کد قابل اطمینان و تست شده را بنویسید

ترجمه‌ها:

- [中文](https://studygolang.gitbook.io/learn-go-with-tests)
- [Português](https://larien.gitbook.io/aprenda-go-com-testes/)
- [日本語](https://andmorefine.gitbook.io/learn-go-with-tests/)
- [한국어](https://miryang.gitbook.io/learn-go-with-tests/)
- [Türkçe](https://halilkocaoz.gitbook.io/go-programlama-dilini-ogren/)

## پیش‌زمینه

من تجربه‌ی معرفی زیان گو به تیم‌های برنامه‌نویسی را دارم و راه‌های متفاوتی برای تبدیل افراد کنجکاو یادگیری گو به برنامه‌نویس‌های گو ماهر را امتحان کردم.


### چه راه‌هایی کار نکرده

#### خواندن کتاب

یکی از راه‌ها این بود که  [کتاب آبی](https://www.amazon.co.uk/Programming-Language-Addison-Wesley-Professional-Computing/dp/0134190440) را برداریم و هز هفته یک فصل آن را بخوانیم.

من عاشق این کتابم اما این راهکار نیازمند زمان زیادی هست. و این کتاب همه چیز را با جزئیات توضیح داده، هر چند این نقطه قوت کتاب هست اما خواندن أن را کند می‌کند و باعث می‌شود این کتاب مناسب همه نباشد.

من متوجه شدم تعداد کمی از افراد یک فصل را می‌خوانند و تمرینات آن را انجام می‌دهند.

#### حل یک سری تمرین

مسائلی که برای یادگیری استفاده می‌شود خوب است اما محدود هستند، احتمال اینکه شما مسئله‌ای را پیدا کنید که از گوروتین استفاده کند کم است.

مسئله‌ی دیگر وقتی است که سطح علاقه‌ی دانش‌آموزان به موضوع متفاوت است. بعضی‌ها به سرعت مباحث را جلو می‌برند و دانش‌آموزان دیگر که کامل یاد نگرفته‌اند را با مفاهیم پیچیده گیچ می‌کنند.

این موضوع باعث می‌شود فرایند یادگیری با بی‌نظمی همراه باشد

### چه راهی کار کرد

 بهترین راه با اختلاف این بوده که با خواندن آرام [گو با مثال](https://gobyexample.com/)، مفاهیم پایه‌ای زبان را بشناسیم و به شکل گروهی مسائل آن را بررسی کنیم. این روش بیشتر از «خواندن فلان فصل» دانش‌آموزان را درگیر می‌کرد.

پس از مدتی تیم دانش قابل توجهی از دستورات زبان به دست آورد و ما آماده بودیم که شروع به نوشتن کد کنیم

این برای من همچون تمرین موسیقی موقع نواختن گیتار بود

مهم نیست فکر می‌کنی چقدر هنرمند هستی، احتمال اینکه یک آهنگ خوب بسازی بدون آنکه مفاهیم اولیه را فهمیده و تمرین کرده باشی، کم است.


### چه راهی برای من جواب می‌دهد

وقتی من می‌خواهم یک زبان جدید یاد بگیرم شروع به سر و کله زدن با زبان می‌کنم، اما بعد از مدتی نیاز به ساختار بیشتری دارم.

چیزی که دوست دارم انجام بدهم این است که مفاهیم زبان را یاد بگیرم و ایده‌ها را تست کنم. تست‌ها باعث می‌شود مطمئن شوم چیزی که نوشتم درست است و به شکلی آنچه تا به اینجا یاد گرفتم را داکیومنت می‌کند.

با توجه به تجربه‌ای که از یادگیری شخصی و یادگیری گروهی دارم من سعی می‌کنم چیزی بسازم که برای بقیه‌ی تیم‌ها مفید باشد. یادگیری مفاهیم کوچک با نوشتن تست‌های کوچک تا در انتها بتوان با مهارت‌های برنامه‌نویسی موجود یک محصول عالی ساخت.


## این کتاب برای کیست

* افرادی که علاقه به یادگیری گو دارند
* افرادی که گو را بلدند اما می‌خواهند تست‌نویسی در آن را یاد بگیرند

## آنچه نیاز دارید

* یک کامپیوتر
* [نصب گو](https://golang.org/)
* ادیتور متن
* کمی تجربه‌ی برنامه‌نویسی مانند دانستن مفهوم `if`، متغیرها، توابع و....
* کار کردن با ترمینال

## فیدبک

* برای مشارکت در این پروژه به [اینجا](https://github.com/quii/learn-go-with-tests) سر بزنید یا [توییت بزنید](https://twitter.com/quii)

[MIT لایسنس](https://github.com/quii/learn-go-with-tests/blob/main/LICENSE.md)
